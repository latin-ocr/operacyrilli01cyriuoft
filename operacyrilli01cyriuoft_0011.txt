PRAEFATIO.

UNIVERSA S. Cyrilli opera semel neque amplius edita dixerim,

a J oanne Auberto, Ecclesiae Laudunensis Canonico‚ A.S. 1638.
Nam quamvis Mignius suam in Patrologia Magna “editionem
alteram ’' vocet, altera editio nullo alio jure vocanda est, quam quod
Aubertanam fideliter expresserit, interpunctione tantum bene curata,
et adjectis aliis S. Cyrilli operibus, quae antea quidem edita erant,
sed in variis libris dispersa, ibi demum accuratissime in unum
colliguntur.

Et sane Aubertus idcirco laudandus est, quod summa diligentia
S. Cyrilli opera, quot invenire posset, eo tempore collegerit cum
minime esset satis compertum, quantum librorum inesset magnis
bibliothecis; quodque collationibus codicum, si quorum potuit,
semper usus fuerit. Ex iis autem quae ille collegit, hujus libri
textus plurimis vitiis laborat. Namque in totum opus unus tantum
bonus est Codex Mstus, eorum quidem qui in Europa occidentali
sunt3 et hic ipse in Bibliotheca Vaticana absconditus, fonte doctrinae
uberrimo sed etiam adhuc paene ignoto.

Primus hoc volumen typis expressit Ingolstadtii, A.S. 1607,
Jacobus Pomanus e Societate Jesu, ad fidem Codicis Monacensis,
cui Osee et Zacharias prophetae defuerunt. Hunc ego credidi
esse, qui nunc in bibliotheca Monacensi est, Codicem 41, seculo
XVImo conscriptum: alterum quoque, Cod. 17, ejusdem fere
aetatis, iisdem verbis descripseris. Eum Fontanus, quo ipse usus
est, pessimum fuisse memorat. Quos dixi, uterque horum ex eadem
cst familia, ita ut non sit operae pretium ambos perlegisse. Ad
Osee et Zachariam, Fontanus Codicum Romanorum apographa
adhibuit, Jacobi Sirmondi cura, ex eadem societate viri, qui postea

