PRAEFATIO. xiii

per homoeoteleuton omissa apparent, atque idcirco communem esse
Codicis B et Editionum fontem arguunt.

Jam inde de b dicere libet. In Osee tam pauca citata sunt ut
non multum legenti conferat. Postea vero longe pluris est, et in
Zacharia multi pretii multa exhibet. Optimo codice scriptorem
usum esse apparet e quo S. Cyrilli citaret verba. Sed id imprimis
est notabile, tum prope cum ad A accedere, ut certum sit ex eodem
atque Cod. A origine hunc derivatum esse: licet id quoque constet,
ipsum A non eum codicem fuisse, quo ad b scribendum libelli auctor
usus sit. Et de C et b idem prorsus dixeris3 unde judiCO, codicem
S. Cyrilli cujus ope b perscriptus est germanum fuisse ejus, ex quo
A et C, quas quisque habet, portiones sumpserunt. Quam con-
jecturam id forsitan confirmaverit, hos duos Codd. (A et C) “uiuos
a' (β’, &c.)'' vel “ βιβλίον a‘” addere tum ad finem cum ad initium
unius cujusque Tomi, quod neque B nec D unquam facit.

C primae classis est codex, et omnium vetustissimus. Bonus hic
quoque est, accuratus, et raro aliquid ob homoeoteleuton praeter-
mittit. Multum tamen laborat per emendationes variis temporibus
factas. Videtur etiam interdum studuisse, ut cum S. Scripturae
verba citarentur, textui Bibliorum verba effingeret, e. g. 713 fin.‚
749 d, 780 d. Oportet autem indicare, C tum perfectum exstitisse
cum Bibliothecam Coistinianam confecerit Montefalconius (anno
1 715), nunc aut-em decem prima deesse folia.

A ejusmodi est Codex, qui quanti sit semper melius, dum ad
finem meam Editionem adduco, aestimavi. Saepe sane conturbatae
sunt literarum rationes, et dictando transcriptum fuisse apparet,
scribam autem, si quando dictata minus audisset, tentasse vocis
sonum magis quam verborum sensum sequi. Puto tamen, si hoc
vitium condonaveris‚ illum quoque primae classi adnumerandum
esse.

D admodum inaequalis est3 in Osee optimus, in Michaea adeo
bonus videbatur esse textus, ut speraverim ipsi A in quibusdam locis
aliquantum esse adjuturum. Atque hune ut totum perlegerem non
mihi tempus suffecit; cum in monasterio ubi Cod. erat, febris
palustris oriretur, et ipse in morbum tam proclivis essem, ut de-
cedere omnino oporteret. In Zacharia Codici C simillimus est, sed
aliquanto editionum textui propior; et semper fere, ubi aliquid, quod
ex C accessit omitti per homoeoteleuton potuit, D quoque omittit.
In Habacuc plerumque bonus est3 Nahum et Aggaeum operae
pretium erat contulisse. At in Joel multo deterior erat textus

