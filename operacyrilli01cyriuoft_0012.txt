viii PRAEFATIO.

Theodoretum tam diligenter recensuit, annoque 1642 edidit.
Zacharias e bono illo Cod. Vat. 587 videtur transcriptus fuisse, cum
nonnullis vel scribae vel typographi erroribus: Osee vero ex Cod.
Vat.1 200, quem Heysius ejusdem Codicis 587 “ incuriosum exemplar’'
vocat. Hos duos igitur multo correctius quam ceteros exhibet.

Hunc Pontani textum post xxx annos emendare Aubertus non
ultra potuit, quam ut Codice Parisino uteretur (Cod. Reg. 836) ubi
continetur Sophoniae fragmentum, ex bono exemplari desumptum.
In quo siquid variaretur, ea partim textui partim notis inseruit3
typographorum denique errores, qui Pontanum fefellerunt, interdum
nec semper feliciter correxit.

J am paucos ante annos doctus ille ac litteratissimus vir Theodorus
Heysius Germanus, qui nunc post operosam vitam Codici illi Amia-
tino, qui Florentiae servatur, edendo studium insumit, inter labores
in Bibliotheca Vaticana habitos, Codici 587 incidit, quo Sirmondus
ante annos ducentos non nisi in partem ad editionem Pontani usus
esset, atque hunc totum contulit. Idem postea quoque optimum
et singularem Codicem in Bibliotheca Fratrum Augustinianorum
Romae invenit, prophetas complectens solos Amos et Michaeamss
quem etiam ille in hanc editionem contulit· De hoc admirabili
Codice mox amplius dicendum erit. Ceterum materias, quibus in
hanc editionem usus sum, nunc enumerem.

A. Codex Angelicus, a Th. Heysio collatus; cujus descriptio
sequitur. “In Bibl. Augustinianornm, quam ab auctoris
nomine Angeli Roccae Angelicam vocant, unus adservatur
Codex Cyrillianus, olim Card. Passionei, signatus D. 3. 9:
qui continet Commentarios in Amos et Michaeam. Membra-
naceus est, forma quadrata, binis columnis perscriptus, sec. X
vel XI, bonae notae liber, eujus esse ἀπόγραφον videtur Otto-
bonianus 233.”

B. “ Cod. Vat. 587 bombycinus Sec. XIV. Constat foliis 324. Ordo
est Osee, Michaeas, Abbaeuc‚ Naum, J oel, Abdias, Amos,
Jonas, Sophonias, Zacharias, Aggaeus, Malachias.'’ Ab eodem
viro docto Th. Heysio collatus est.

C. ‘⁸' Cod. Coisl. 1 13 (olim LXXI), membranaceus, constat 435 foliis,
elegantissimus, versus finem noni seculi scriptus ;’' ut refert

Montefalconius, [Bibl. Coisl. p. 186] Zachariam Prophetam
solum continet.

